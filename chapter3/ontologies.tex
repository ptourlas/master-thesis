\chapter{Οντολογίες}
\label{ontologies}

Οι οντολογίες αποτελούν το εργαλείο με τις μεγαλύτερες εκφραστικές
δυνοτότητες στις Εννοιολογικές Τεχνολογίες. Σύμφωνα με τον 
\eng{Gruber}, μια οντολογία αποτελεί έναν
\emph{τυπικό και σαφή προσδιορισμό μιας κοινής σύλληψης}. Είναι δηλαδή
ένα εργαλείο που μας επιτρέπει την μοντελοποίηση τη δομής ενός
συστήματος. Τα κύρια χαρακτηριστικά μιας οντολογίας είναι:

\begin{itemize}
	\item Τυπικότητα, η οποία μας επιτρέπει να ορίζουμε έννοιες
	με τρόπο που τις καθιστά επεξεργάσιμες από μηχανές. Επιπλέον
	μας επιτρέπει να επιβεβαιώσουμε την εγκυρότητα μιας έκφρασης
	αλγοριθμικά βασιζόμενοι μόνο στη δομή της.

	\item Σαφήνεια, που σημαίνει ότι αποδίδουμε το επιθυμητό νόημα
	χωρίς την ανάγκη για επιπλέον πληροφορίες.

	\item Κοινή σύλληψη, καθώς μια οντολογία έχει αξία εφόσον
	περιγράφει έννοιες αποδεκτές από όλους τους χρήστες της.
\end{itemize}

Η πιο διαδεδομένη γλώσσα για τη δημιουργία οντολογιών είναι η
\eng{OWL (Web Ontology Language)} η οποία αποτελεί και πρόταση του
\eng{W3C (World Wide Web Consortium)}.

\section{Η δομή μιας οντολογίας}

Ανεξάρτητα από το πεδίο εφαρμογής και την γλώσσα που επιλέγεται, όλες
οι οντολογίες μοιράζονται κάποια δομικά μέρη.

\subsection{’τομα}

Με τον όρο \emph{άτομα} εννοούμε οποιαδήποτε οντότητα θέλουμε να
συμπεριλάβουμε στην περιγραφή μας, όπως για παράδειγμα "Γιάννης",
"ρολόι" ή "Αθήνα".

\subsection{Κλάσεις}

Οι κλάσεις αποτελούν συλλογές αντικειμένων. Οι συλλογές αυτές
προκύπτουν είτε μέσα από την απαρίθμηση των μελών τους (δηλαδή μέσω
ενός \emph{εκτατικού} ορισμού)
είτε μέσα από κάποιες ιδιότητες που οφείλουν
να έχουν τα μέλη μιας κλάσης
(δηλαδή μέσω ενός \emph{εντατικού} ορισμού)

\subsection{Σχέσεις}

Με τον όρο σχέσεις εννοούμε τις διμελείς σχέσεις μεταξύ οντοτήτων
της οντολογίας, στις οποίες αποδίδουν ιδιότητες.

\section{Περιγραφική Λογική}

\quad Οι οντολογίες φέρουν ένα αυστηρό λογικό υπόβαθρο. Αυτό είναι
αναγκαίο προκειμένου οι εκφραστικές δυνατότητες τους να είναι
υλοποιήσιμες από αλγορίθμους. Συγκεκριμένα, θέλουμε να είναι εφικτή
η αυτόματη εξαγωγή συμπερασμάτων από τις δηλώσεις που περιέχονται
σε μια οντολογία. Επιπλέον, η διαδικασία αυτή πρέπει να τερματίζει
πάντοτε και σε πολυωνυμικό χρόνο. Κάτι τέτοιο είναι εφικτό αν
περιοριστούμε σε ένα υποσύνολο της Πρωτοβάθμιας Λογικής, γνωστό ως
Περιγραφική Λογική.

Η Περιγραφική Λογική είναι ένας φορμαλισμός αναπαράστασης της γνώσης
με κυριότερο χαρακτηριστικό το γεγονός ότι τα προβλήματα λογικής
συνεπαγωγής που μπορούμε να εκφράσουμε σε αυτήν είναι αποφάνσιμα.
Δεν πρόκειται για μια κλειστή γλώσσα αλλά για μια συλλογή "διαλέκτων"
με διαφορετικές εκφραστικές δυνατότητες οι οποίες μπορούν να συνθέσουν
μια γλώσσα με τα επιθυμητά χαρακτηριστικά.

Η γλώσσα \eng{OWL} βασίζεται στην Περιγραφική Λογική $\mathcal{SROIQ}$
της οποίας τα βασικά στοιχεία παρουσιάζονται στη συνέχεια.

\begin{definition}
	Ορίζουμε τα εξής, ξένα μεταξύ τους, σύνολα:

	\begin{itemize}
		\item Το σύνολο $N_I$ των ονομάτων ατόμων που συμβολίζουν
		οντότητες.
		\item Το σύνολο $N_C$ των ονομάτων εννοιών που αναφέρονται
		σε κλάσεις οντοτήτων.
		\item Το σύνολο $N_R$ των ονομάτων ιδιοτήτων, δηλαδή των
		διμελών σχέσεων μεταξύ ατόμων ή κλάσεων.
	\end{itemize}

	Το σύνολο $\{ N_I, N_C, N_R \}$ ονομάζεται λεξιλόγιο.

\end{definition}

Έχοντας στη διάθεσή μας ένα λεξιλόγιο, μπορούμε να προχωρήσουμε
στον ορισμό των εννοιών \eng{RBox, TBox} και \eng{ABox} μιας βάσης
γνώσης που προκύπτει από μια Περιγραφική Λογική.

\subsection{\eng{RBox}}

Ένα \eng{RBox} είναι ένα σύνολο που περιγράφει το πως συνδέονται οι
ιδιότητες που έχουμε ορίσει. Για τον τυπικό του ορισμό θα χρειαστούμε
κάποια προαπαιτούμενα.

\begin{definition}
	Ορίζουμε ως ιδιότητα:
	\begin{itemize}
		\item την καθολική ιδιότητα $u$, δηλαδή την διμελή σχέση
		που συνδέει οποιαδήποτε δυο άτομα
		\item κάθε στοιχείο $r,r^-\in N_R$, όπου με $r^-$
		συμβολίζουμε την αντίστροφη μιας δοσμένης ιδιότητας
	\end{itemize}
\end{definition}

\begin{definition}
	Ένα αξίωμα εγκλεισμού ιδιότητας είναι μια δήλωση της μορφής\\
	$r_1 \circ r_2 ... \circ r_n \sqsubseteq r$, όπου τα
	$r_1, r_2, ... r_n, r$ είναι ιδιότητες και με $\circ$ συμβολίζουμε
	την σύνθεση. Στην περίπτωση όπου $n=1$ έχουμε απλό εγκλεισμό
	ιδιότητας, δηλαδή $r \sqsubseteq s$.
\end{definition}

Ένα απλό παράδειγμα τέτοιου εγκλεισμού είναι το εξής:
\begin{center}
	\eng{fatherOf} $\sqsubseteq$ \eng{childOf}$^-$
\end{center}
Δηλαδή η αντίστροφη της ιδιότητας \eng{childOf} (η ιδιότητα του γονέα)
συμπεριλαμβάνει την ιδιότητα του πατέρα.

\begin{definition}
	Ένα πεπερασμένο σύνολο από αξιώματα εγκλεισμού ιδιοτήτων
	ονομάζεται ιεραρχία ιδιοτήτων.
\end{definition}

\begin{definition}
	Ένα χαρακτηριστικό ιδιότητας είναι μια δήλωση της μορφής:
	\begin{itemize}
		\item \eng{Ref(r)}, για ανακλαστικές σχέσεις
		\item \eng{Asy(r)}, για μη συμμετρικές σχέσεις
		\item \eng{Dis(r,s)}, για ξένες μεταξύ τους σχέσεις
	\end{itemize}
	
	Συγκεκριμένα, η \eng{Dis(r,s)} ισχύει αν για κάθε ζεύγος
	ατόμων που ισχύει η \eng{r} δεν ισχύει η \eng{s}.
\end{definition}

\begin{definition}
	Ένα \eng{RBox} $\mathcal{R}$ είναι η ένωση μιας ιεραρχίας ιδιοτήτων
	και πεπερασμένων χαρακτηριστικών ιδιοτήτων.
\end{definition}

\subsection{\eng{TBox}}

Για τον τυπικό ορισμό ενός \eng{TBox} θα χρειαστούμε τους παρακάτω
ορισμούς.

\begin{definition}
	Ορίζουμε ως έννοιες (εννοώντας τις κλάσεις οντοτήτων):

	\begin{itemize}
		\item κάθε όνομα $C \in N_C$
		\item τα σύμβολα $\bot, \top$ για την κενή έννοια (δηλαδή 
		την κλάση που δεν έχει κανένα στιγμιότυπο) και την καθολική
		έννοια (δηλαδή την έννοια που περιλαμβάνει όλες τις άλλες),
		αντίστοιχα
		\item κάθε έκφραση της μορφής $\{a_1, a_2,...,a_n\}$ όπου
		$\{a_i\}\subseteq N_I$ (ονομαστικές έννοιες)
	\end{itemize}

	Επιπλέον,

	\begin{itemize}
		\item αν $C,D$ είναι έννοιες, τότε είναι και οι 
		$\lnot C$ (άρνηση), $C \sqcap D$ (τομή) και 
		$C \sqcup D$ (ένωση)
		
		\item αν $r$ είναι μια ιδιότητα και $C$ μια έννοια, τότε
		οι $\exists r.C$ (υπαρξιακή ποσοτικοποίηση) και
		$\forall r.C$ (καθολική ποσοτικοποίηση) είναι επίσης έννοιες

		\item αν $r$ είναι μια ιδιότητα, $n\in \mathbf{N}$ και $C$
		μια έννοια, τότε οι εκφράσεις $\exists r.\text{\eng{Self}}$
		(περιορισμός σε αυτοαναφορικές σχέσεις),
		$\geq nr.C$ (ελάχιστος περιορισμός) και
		$\leq nr.C$ (μέγιστος περιορισμός) είναι επίσης έννοιες
	\end{itemize}

\end{definition}

\subsection{\eng{ABox}}

