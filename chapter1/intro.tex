\chapter*{Εισαγωγή}

\quad Οι Εννοιολογικές Τεχνολογίες είναι ένα σύνολο από προγραμματιστικά
εργαλεία με στόχο να επιτρέψει στους υπολογιστές να επεξεργάζονται τόσο
τα διαθέσιμα δεδομένα όσο και το σημασιολογικό τους περιεχόμενο.
Στον πυρήνα αυτών των εργαλείων συναντάμε τις οντολογίες, περιγραφές
ενός πεδίου ενδιαφέροντος οι οποίες:

\begin{itemize}
	\item παρέχουν μια αυστηρή λογική θεμελίωση
	για τη διαδικασία περιγραφής
	\item επιτρέπουν την παραγωγή νέας γνώσης από την ήδη υπάρχουσα με 
	αλγοριθμικό τρόπο.
\end{itemize}

Το πρώτο πεδίο ανάπτυξης και εφαρμογής των Εννοιολογικών Τεχνολογιών
προέκυψε στις αρχές της δεκαετίας του 2000 και ήταν ο λεγόμενος
Εννοιολογικός Ιστός. Ουσιαστικά αποτελούσε μια προσπάθεια διεύρυνσης
του Παγκόσμιου Ιστού ώστε να μπορούμε να συνδέσουμε δεδομένα με βάση
την έννοια που καλύπτουν και ταυτόχρονα οι συνδέσεις να είναι
προσβάσιμες από υπολογιστές.
Μια τέτοια μετάβαση θα άλλαζε δραστικά
τη μορφή του Παγκόσμιου Ιστού καθώς θα επέτρεπε την αυτοματοποίηση
διαδικασιών που μέχρι πρότινος απαιτούσαν ανθρώπινη παρέμβαση.
Κλασικό παράδειγμα αποτελεί το \cite{semweb:scientificAmerican}, όπου
περιγράφεται πως θα μπορούσε ένας "προσωπικός ηλεκτρονικός βοηθός" να
κανονίσει μια συνάντηση εκ μέρους μας σε συννενόηση με άλλους "βοηθούς"
τρίτων.

Από τα υποθετικά σενάρια των προηγούμενων δεκαετιών έχουμε φτάσει στις
σημερινές εφαρμογές ευρείας κλίμακας όπως η
\eng{Siri\footnote{https://www.apple.com/siri/}} και ο
\eng{Google Assistant\footnote{https://assistant.google.com/}}
που επιτρέπουν την αλληλεπίδραση μέσω της ομιλίας και μπορούν
να "κατανοήσουν" τα αιτήματα ενός χρήστη.

Επιπλέον όμως, οι Εννοιολογικές Τεχνολογίες βρίσκουν απήχηση και στην
βιομηχανία καθώς επιτρέπουν την αποτελεσματικότερη οργάνωση και κυρίως,
τη μεταφορά γνώσης. Αυτό τις καθιστά ένα εργαλείο κλειδί για τις
σύγχρονες γραμμές παραγωγής αφού συχνά απαιτείται η σύνθεση ενός τελικού
προϊόντος από διάφορα επιμέρους κομμάτια και ανεξάρτητες διαδικασίες.
Συνεπώς ο πλήρης συντονισμός όλων των εμπλεκομένων αποκτά μεγάλη σημασία.

Ένα ακόμα πεδίο με σημαντικές εφαρμογές αποτελούν οι Επιστήμες Υγείας.
Αυτό οφείλεται στον τεράστιο όγκο δεδομένων που είναι διαθέσιμος και
αυξάνεται συνεχώς. Ενδεικτικά \cite{bigDataInHealth}, 
στις Η.Π.Α. ήδη από το 2010 ο όγκος
δεδομένων σχετικά με τo σύστημα υγείας έφτανε τα 150
\eng{exabytes\footnote{1 exabyte = $10^{18}$ bytes}}. Δυστυχώς όμως
τα δεδομένα δεν ισοδυναμούν με γνώση. Παρόλα αυτά το χάσμα μπορεί 
να γεφυρωθεί από οντολογίες, όπως για παράδειγμα η
\eng{SNOMED CT\footnote{https://www.snomed.org/}}. Έτσι οι 
επαγγελματίες της υγείας μπορούν να έχουν ένα κοινό σημείο αναφοράς
σχετικά με την ορολογία που χρησιμοποιούν και, το πιο σημαντικό,
κοινές ερμηνείες της ορολογίας αυτής.

\subsection*{Δομή της εργασίας}

\quad Η παρούσα εργασία χωρίζεται σε τρία κεφάλαια.

Στο πρώτο παρουσιάζονται τα βασικά εργαλεία των Εννοιολογικών
Τεχνολογιών μέσα από την εφαρμογή τους στον Εννοιολογικό Ιστό.
Συγκεκριμένα δίνεται μια περιγραφή:

\begin{itemize}
	\item των \eng{URI}, τα οποία μας επιτρέπουν να δίνουμε μοναδικά
	ονόματα σε αντικείμενα και οντότητες του Εννοιολογικού Ιστού
	\item του μοντέλου \eng{RDF} για την έκφραση σχέσεων και ιδιοτήτων
	μέσα από τριάδες της μορφής {"}υποκείμενο-κατηγόρημα-αντικείμενο{"}
	\item της γλώσσας \eng{SPARQL} για την αναζήτηση πληροφοριών σε
	βάσεις δεδομένων που αποθηκεύονται τριάδες \eng{RDF}
	\item της γλώσσας \eng{RDFS} η οποία ορίζει ένα λεξιλόγιο για 
	την περιγραφή κλάσεων και σχέσεων ανάμεσα σε αυτές
	\item της γλώσσας \eng{OWL}, η οποία βασίζεται στην Περιγραφική
	Λογική για τη δημιουργία οντολογιών και των κανόνων που διέπουν
	τη σημασιολογία τους 
\end{itemize}

Στο δεύτερο κεφάλαιο παρουσιάζεται:
\begin{itemize}
	\item Η Περιγραφική Λογική $\mathcal{SROIQ}$, ένα υποσύνολο
	της Πρωτοβάθμιας Λογικής η οποία μας επιτρέπει να περιγράψουμε
	λεπτομερώς τις σχέσεις ανάμεσα σε αντικείμενα και τις ιδιότητές
	τους.
	\item Η γλώσσα \eng{OWL} και συγκεκριμένα η πιο πρόσφατη εκδοχή
	της, \eng{OWL2} η οποία δανείζεται τους μηχανισμούς περιγραφής
	της $\mathcal{SROIQ}$. Μέσω της \eng{OWL2} μπορούμε να
	κατασκευάζουμε οντολογίες και επιπλέον να παράγουμε νέα γνώση
	αλγοριθμικά από τις περιγραφές μας.
\end{itemize}

Τέλος, το τρίτο κεφάλαιο ασχολείται με την εφαρμογή των οντολογιών
στο περιβάλλον μιας εικονικής επιχείρησης. Συγκεκριμένα, παρουσιάζεται
ένας μηχανισμός\cite{CHEN2008502} εξουσιοδότησης ο οποίος βασίζεται
στους τύπους δεδομένων, τους ρόλους των μελών και τις δραστηριότητες
σχεδιασμού και παραγωγής προκειμένου να καθορίσει τις δυνατότητες
διαμοιρασμού γνώσης ανάμεσα στα μέλη.
