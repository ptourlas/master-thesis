\section{Λογικά Θεμέλια}

Ένας άτυπος ορισμός για τις οντολογίες είναι ο εξής:

\begin{definition}
	Μια οντολογία είναι ένας τυπικός και σαφής προσδιορισμός μιας κοινής σύλληψης.
\end{definition}

Στη συνέχεια θα θεμελιώσουμε και τυπικά αυτόν τον ορισμό μέσω της
Κατηγορηματικής Λογικής.
Ξεκινάμε από τους κύριους τρόπους με τους οποίους μπορούμε να δώσουμε
νόημα σε μια έννοια:

\begin{enumerate}
	\item 
	\underline{Εκτατικός ορισμός}
	είναι αυτός που επιτυγχάνεται με την απαρίθμηση κάθε αντικειμένου
	που εμπίπτει στον ορισμό.
	\item
	\underline{Εντατικός ορισμός} είναι αυτός που επιτυγχάνεται μέσω αναγκαίων
	και επαρκών συνθηκών για το πότε χρησιμοποιείται ο υπό εξέταση όρος.
\end{enumerate}

Αυτή η διαφορά είναι σημαντική καθώς βασίζονται σε αυτήν οι μετέπειτα
κατασκευές.

\begin{definition}
	Έστω $D$ ένα σύνολο. Ονομάζουμε \textbf{σχέση} στο $D$ ένα σύνολο $\mathbf{R}$
	διατεταγμένων $n-$άδων στοιχείων του $D$.
\end{definition}

\begin{definition}
	Μια \textbf{εκτατική σχεσιακή δομή} (ΕΣΔ) είναι μια διατεταγμένη δυάδα
	$(D,\mathbf{R})$ όπου $D$ είναι ένα σύνολο και $\mathbf{R}$ ένα σύνολο
	σχέσεων στο $D$.
\end{definition}

\begin{remark}
	Το $D$ προέρχεται από το αγγλικό "\eng{domain of discourse}"
	ή "σύμπαν του λόγου" στα ελληνικά και ουσιαστικά πρόκειται για το
	πεδίο ορισμού των μεταβλητών του συνόλου που μελετάμε.
\end{remark}

Οι ΕΣΔ αποτελούν ένα πρώτο εργαλείο προς τον στόχο μας: την περιγραφή αντικειμένων
και των μεταξύ τους σχέσεων σε ένα πεδίο ενδιαφέροντος. Όμως το σύνολο σχέσεων
$\mathbf{R}$ είναι απλά μια συλλογή από υποσύνολα του $D$. Επομένως, με αυτή τη δομή
παρουσιάζουμε μια "διαίρεση" του $D$ σε προκαθορισμένα υποσύνολα χωρίς κάποιο σαφές
κριτήριο και μια αλλαγή στο σύνολο $\mathbf{R}$ οδηγεί σε μια νέα σχεσιακή δομή.
Χρειαζόμαστε λοιπόν έναν τρόπο περιγραφής με ένα επιπλέον επίπεδο αφαίρεσης.

Αρχικά, με τον όρο \textbf{σύστημα} θα αναφερόμαστε σε μια δομή του πραγματικού
κόσμου την οποία θέλουμε να περιγράψουμε. Επιπλέον, με τον όρο \textbf{κατάσταση}
θα αναφερόμαστε σε μια ανάθεση τιμών σε όλες τις μεταβλητές που απαρτίζουν το
σύστημα.

\begin{definition}
	Έστω $S$ ένα σύστημα, $W$ το σύνολο των δυνατών καταστάσεών του και $D$ ένα
	σύνολο διακριτών στοιχείων του $S$.
\end{definition}

\begin{figure}[ht]
	\includegraphics[scale=0.5]{thesisfig/ontology.eps}
	\caption{Ένα σύνολο εργαζομένων σε μια εταιρία και οι μεταξύ τους σχέσεις.}
	\label{fig:onto1}
\end{figure}
