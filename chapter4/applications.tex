\chapter{Διαχείριση Γνώσης και Οντολογίες}

\quad Στο κεφάλαιο αυτό παρουσιάζεται ένα μοντέλο διαχείρισης
γνώσης\cite{CHEN2008502} που βασίζεται σε τρεις οντολογίες
προκειμένου να εξουσιοδοτήσει
κατάλληλα τα μέλη μιας εικονικής επιχείρησης.

\section{Εικονικές Επιχειρήσεις}

\quad Με τον όρο εικονική επιχείρηση εννοούμε μια προσωρινή συνεργασία
επιχειρήσεων με διαφορετικά (αλλά συμπληρωματικά μεταξύ τους)
πεδία δραστηριοτήτων. Η συνεργασία αυτή δεν πραγματοποιείται μέσω
φυσικής παρουσίας αλλά μέσω εργαλείων της Πληροφορικής που επιτρέπουν
τη δικτύωση απομακρυσμένων ατόμων ή ομάδων. Σκοπός μιας τέτοιας
συνεργασίας είναι η καλύτερη εκμετάλλευση μιας επιχειρηματικής
ευκαιρίας μέσα από τον διαμοιρασμό πληροφοριών και πόρων.

Η αποτελεσματικότητα μιας εικονικής επιχείρησης εξαρτάται σε μεγάλο βαθμό
από τις μεθόδους και τα εργαλεία που χρησιμοποιούνται για τη διαχείριση
της γνώσης καθώς επιτρέπουν την δημιουργία σχέσεων εμπιστοσύνης μεταξύ
των εμπλεκομένων. Το ίδιο σημαντική είναι και η ασφάλεια που παρέχει
η σωστή διαχείριση της γνώσης, ειδικά στο περιβάλλον μιας εικονικής
επιχείρησης που εξ ορισμού βασίζεται στο Διαδίκτυο για την επικοινωνία
των μελών μιας εικονικής επιχείρησης.

\section{Μηχανισμοί Ελέγχου Πρόσβασης}

\quad Μέσα από έναν μηχανισμό ελέγχου πρόσβασης καθορίζεται το
\emph{πότε, πως και ποιός}
μπορεί να χρησιμοποιήσει έναν πόρο. Μια απλή υλοποίηση
για έναν τέτοιο μηχανισμό είναι το μοντέλο
\eng{ACM (access control matrix} ή πίνακας ελέγχου πρόσβασης).
Ουσιαστικά πρόκειται για έναν
πίνακα όπου κάθε γραμμή αντιστοιχεί σε έναν χρήστη και κάθε στήλη σε
έναν διαθέσιμο πόρο. Οι τιμές αυτού του πίνακα είναι που καθορίζουν
την πρόσβαση. Το μοντέλο αυτό είναι απλό και διαισθητικό αλλά
δύσκολο να εφαρμοστεί σε μεγάλη κλίμακα. Αυτό διότι η εξουσιοδότηση
γίνεται για κάθε χρήστη ξεχωριστά, κάτι που κάνει δύσκολη την συντήρηση
και την ενημέρωση του συστήματος.

Ένας βελτιωμένος μηχανισμός ελέγχου πρόσβασης είναι το \eng{RBAC
	(role-based access control} ή έλεγχος πρόσβασης βάσει ρόλων), το
οποίο προσφέρει ένα κατάλληλο πλαίσιο αφαίρεσης μέσω ρόλων.

\begin{figure}[ht]
	\centering
	\includegraphics[scale=0.40]{thesisfig/rbac.eps}
	\caption{Αρχιτεκτονική του \eng{RBAC}}
	\label{fig:rbac-example}
\end{figure}

Οι ρόλοι αυτοί μπορούν να αποδοθούν στους χρήστες και συνοδεύονται
από προκαθορισμένα δικαιώματα πρόσβασης, λύνοντας έτσι το πρόβλημα
της συντήρησης μιας λίστας αδειών για κάθε χρήστη ξεχωριστά.
Επιπλέον, οι ρόλοι αυτοί
συνθέτουν μια ιεραρχία στην οποία ένας ''υψηλότερος'' ρόλος κληρονομεί
όλα τα δικαιώματα πρόσβασης των ''χαμηλότερων'' ρόλων.

\section{Μοντέλο Διαχείρισης Γνώσης}

\quad Για την ανάπτυξη ενός προϊόντος σε μια εικονική επιχείρηση,
απαιτείται συχνά ο συνδυασμός γνώσης από διαφορετικές πηγές.
Επιπλέον, είναι αναγκαίος ο καθορισμός των κριτηρίων
που πρέπει να πληρούνται προκειμένου να παραχωρείται πρόσβαση σε
αποθηκευμένη γνώση. Ο λόγος για αυτό είναι το γεγονός ότι η γνώση
αυτή συχνά προστατεύεται ως πνευματική ιδιοκτησία και η εταιρία
στην οποία ανήκει θέλει να ελέγχει τις συνθήκες διαμοιρασμού της.
Στο μοντέλο που παρουσιάζεται στη συνέχεια, η δυνατότητα διαμοιρασμού
καθορίζεται από τις εξής παραμέτρους:

\begin{itemize}
	\item ταυτότητα του χρήστη που ζητά πρόσβαση
	\item ρόλος που έχει αναληφθεί από τον χρήστη εντός του
	      περιβάλλοντος της εικονικής επιχείρησης
	\item είδος των διεργασιών που βασίζονται στην γνώση που θα
	      διαμοιραστεί
	\item χρονική περίοδος στη διάρκεια ζωής της εικονικής επιχείρησης
\end{itemize}

Στο παράδειγμα που ακολουθεί, παρουσιάζεται ένα σενάριο όπου απαιτείται
ο διαμοιρασμός γνώσης κατά τη διαδικασία παραγωγής ενός προϊόντος.

\begin{example}
	Υποθέτουμε ότι σε μια εικονική επιχείρηση η παραγωγή ενός προϊόντος
	χωρίζεται στα στάδια του σχεδιασμού της διαδικασίας παραγωγής και
	της παραγωγής μέσα από την χρήση των κατάλληλων μηχανημάτων. Οι
	διεργασίες αυτές διεκπεραιώνονται μέσα από τους εξής ρόλους:
	\begin{itemize}
		\item Μηχανικός 1 (Μ1)
		\item Μηχανικός 2 (Μ2)
		\item Χειριστής 1 (Χ1)
		\item Χειριστής 2 (Χ2)
		\item Χειριστής 3 (Χ3)
	\end{itemize}
	Συγκεκριμένα, οι ρόλοι Μ1 και Μ2 εκτελούν σε πρώτο χρόνο τον
	σχεδιασμό της διαδικασίας παραγωγής ανταλλάσσοντας μεταξύ τους
	την αναγκαία γνώση. Ταυτόχρονα, στις απαιτήσεις του ρόλου Μ1
	είναι η μεταφορά της διαδικασίας που σχεδιάστηκε στον ρόλο Χ1
	και από αυτόν στους Χ2 και Χ3 για την ανάληψη της διαδικασίας.
	Η διαδικασία παραγωγής συνδέεται άμεσα με τις εξής έννοιες:
	\begin{itemize}
		\item χειρισμός των μηχανημάτων παραγωγής (ΧΜΠ)
		\item μέτρα ασφαλείας κατά τον χειρισμό (ΜΑ)
	\end{itemize}
	Τέλος, η γνώση που καλύπτει τις έννοιες αυτές μπορεί να αποκτηθεί
	μέσα από τα αντίστοιχα εγχειρίδια οδηγιών.
\end{example}

\begin{figure}[ht]
	\centering
	\includegraphics[scale=0.40]{thesisfig/ve_production_scenario.eps}
	\caption{Σχεδιασμός και παραγωγή σε μια εικονική επιχείρηση}
	\label{fig:ve-example}
\end{figure}

Στο παράδειγμα του σχήματος \ref{fig:ve-example} οι διακεκομμένες
ακμές υποδεικνύουν τους διαφορετικούς τρόπους διαμοιρασμού γνώσης.
Παρατηρούμε ότι η ανάγκη διαμοιρασμού υπάρχει μεταξύ:
\begin{itemize}
	\item \textbf{ρόλων}, καθώς οι διάφοροι ρόλοι παρουσιάζουν διαφορετικές
	      εξειδικέυσεις
	\item \textbf{διεργασιών}, που συχνά αποτελούν μια αλυσίδα όπου
	      το αποτέλεσμα της μιας αποτελεί το θεμέλιο της άλλης
	\item \textbf{εννοιών}, όπου η κατάλληλη οργάνωση μπορεί να διεκολύνει
	      την αναζήτηση πληροφοριών
\end{itemize}

\subsection{Επίπεδα Οργάνωσης Γνώσης}

\quad Το σύνολο της διαθέσιμης γνώσης σε μια εικονική επιχείρηση
οργανώνεται σε τρια επίπεδα.
Στο υψηλότερο επίπεδο, το λεγόμενο \emph{επίπεδο εννοιών},
συναντάμε τρεις οντολογίες που αντιστοιχούν σε τρεις διαφορετικούς
τομείς μιας εικονικής επιχείρησης:
\begin{itemize}
	\item την \textbf{οντολογία προϊόντων}, η οποία αναπαριστά
	      τις σχέσεις μεταξύ των προϊόντων της εικονικής επιχείρησης
	\item την \textbf{οργανωτική οντολογία}, η οποία αναπαριστά τις
	      σχέσεις μεταξύ ρόλων στο περιβάλλον μιας εικονικής επιχείρησης
	\item την \textbf{οντολογία διεργασιών}, η οποία αναπαριστά τις σχέσεις
	      ανάμεσα σε διαδικασίες που αφορούν την παραγωγή προϊόντων
\end{itemize}

Οι έννοιες που απαρτίζουν τις οντολογίες αυτές αποκτούν πρακτική
αξία όταν αντιστοιχίζονται σε πραγματικά δεδομένα. Αυτό γίνεται
εμφανές στο παράδειγμα \ref{fig:ve-example}, όπου οι σχετικές με την
παραγωγή έννοιες αντιστοιχίζονται σε εγχειρίδια οδηγιών.
Γενικεύοντας, η συλλογή αναλυτικών περιγραφών των εννοιών που έχουν
να κάνουν με την οργάνωση και τις δραστηριότητες της εικονικής
επιχείρησης γίνεται στο λεγόμενο \emph{επίπεδο αποθήκευσης}.
Παραδείγματα μέσων για το σκοπό αυτό είναι οι σχεσιακές βάσεις
δεδομένων, συλλογές αρχείων \eng{XML}, τεχνικά σχεδιαγράμματα κ.α.
Συνοπτικά, στο επίπεδο αποθήκευσης συναντάμε τους εξής τύπους γνώσης:
\begin{itemize}
	\item περιγραφική γνώση (\eng{''know-what''})
	\item διαδικασιακή γνώση (\eng{''know-how''})
	\item γνώση αιτίας-αποτελέσματος (\eng{''know-why''})
\end{itemize}

Η σύνδεση των δυο επιπέδων γίνεται μέσω του \emph{επιπέδου ευρετηρίου}
στο οποίο γίνεται αντιστοίχιση των εννοιών με τις
αναλυτικές περιγραφές του επιπέδου αποθήκευσης.
Μια σχηματική περιγραφή των παραπάνω αποτελεί το σχήμα
\ref{fig:ve-layers}.

\vfill

\begin{figure}
	\centering
	\includegraphics[scale=0.37]{thesisfig/multi-layer-onto.eps}
	\caption{Επίπεδα οργάνωσης γνώσης σε μια εικονική επιχείρηση}
	\label{fig:ve-layers}
\end{figure}

\subsection{Λεξιλόγιο του μοντέλου}
\label{vocab}

\quad Η λίστα όρων που ακολουθεί μας δίνει τα βασικά στοιχεία που
συνθέτουν την έννοια της εικονικής επιχείρησης
σε μια τυποποιημένη μορφή:
\begin{itemize}
	\item \textbf{εικονική επιχείρηση}
	      (\eng{Virtual Enterprise - \textbf{VE}}):
	      Η ομάδα επιχειρήσεων που συνεργάζεται.

	\item \textbf{έργο}
	      (\eng{Project - \textbf{P}}): Η βασική μονάδα δραστηριοτήτων
	      μιας εικονικής επιχείρησης. Μπορεί να χωριστεί σε υπο-έργα εφόσον
	      απαιτείται.

	\item \textbf{μέλος επιχείρησης}
	      (\eng{Enterprise Member - \textbf{EM}}):
	      Ένα μέλος επιχείρησης ανήκει σε μια από τις επιχειρήσεις που
	      συνθέτουν την  \eng{VE}. Καθώς μια επιχείρηση μπορεί να συμμετέχει
	      σε διαφορετικές \eng{VE} ταυτόχρονα, είναι δυνατό να υπάρχουν
	      σχέσεις συνεργασίας αλλά και ανταγωνιστικές σχέσεις μεταξύ των
	      μελών μιας επιχείρησης.

	\item \textbf{ρόλος εικονικής επιχείρησης}
	      (\eng{Virtual Enterprise Role - \textbf{VER}}):
	      Οι ρόλοι εικονικής επιχείρησης καλύπτουν
	      τις διεργασίες που πραγματοποιούνται εντός μιας εικονικής
	      επιχείρησης και μπορεί να αντιστοιχίζονται σε εσωτερικούς
	      ρόλους μιας επιχείρησης.

	\item \textbf{διεργασία}
	      (\eng{Functional Task - \textbf{FT}}): Η διεργασία
	      αποτελεί την βασική μονάδα ενός έργου. Τα έργα βασίζονται σε
	      διεργασίες σε χρονολογική σειρά και η εκτέλεσή τους γίνεται από
	      τους αντίστοιχους ρόλους.

	\item \textbf{άδεια γνώσης}
	      (\eng{Knowledge Permission - \textbf{KP}}): Η άδεια
	      αυτή αφορά τη δυνατότητα ανάγνωσης και τροποποίησης
	      (\eng{read/write permission}) γνώσης.
\end{itemize}

\subsection{Σχέσεις του μοντέλου}

\quad Η λίστα σχέσεων που ακολουθεί παρουσιάζει τον τρόπο οργάνωσης
και λειτουργίας μιας εικονικής επιχείρησης μέσω του μοντέλου διαχείρισης
γνώσης. Συγκεκριμένα μας δίνει μια εικόνα για το πως δημιουργούνται και
ανατίθενται ρόλοι, πως οργανώνεται η διαδικασία περάτωσης ενός έργου και
αντλείται γνώση από προηγούμενα ολοκληρωμένα έργα
αλλά και πως οι διάφοροι ρόλοι σχετίζονται μεταξύ τους.

\begin{itemize}
	\item \textbf{Ανάθεση}: Οι σχέσεις αυτού του τύπου βασίζονται στο
	      λεξιλόγιο της υποενότητας \ref{vocab} και αποτελούν
	      μια επέκταση του μοντέλου \eng{RBAC}.
	      Παραδείγματα αναθέσεων είναι οι σχέσεις
	      \begin{itemize}
		      \item \eng{U-R-A (user-role assignment)}
		      \item \eng{VE-EM-A
			            (Virtual Enterprise - Enterprise Member assignment)}
		      \item \eng{VER-FT-A
			            (Virtual Enterprise Role - Functional Task assignment)}
		      \item \eng{VE-P-A (Virtual Enterprise - Project assignment)}
	      \end{itemize}

	\item \textbf{Σχέσεις έργων}: Καθορίζουν τη δυνατότητα
	      μεταφοράς γνώσης από έργο σε έργο και χωρίζονται σε:
	      \begin{itemize}
		      \item Σχέσεις υποσυνόλων (για παράδειγμα ένα κύριο έργο μπορεί
		            να χωριστεί σε πολλά ανεξάρτητα υπο-έργα).

		      \item Σχέσεις εκδόσεων, οι οποίες συνδέουν τις διαφορετικές
		            εκδόσεις ενός έργου στο πέρασμα του χρόνου (για παράδειγμα
		            μια μεταγενέστερη έκδοση έχει πρόσβαση σε πληροφορίες που
		            αφορούν μια προγενέστερη έκδοση).

		      \item Σχέσεις αναφοράς, οι οποίες συνδέουν ένα κύριο έργο με
		            ένα έργο αναφοράς από το οποίο αντλεί γνώση.

		      \item Σχέσεις διεργασιών, οι οποίες δημιουργούν μια ακολουθία
		            υπο-έργων και καθορίζουν το χρονικό σημείο που επιτρέπεται ο
		            διαμοιρασμός γνώσης μεταξύ τους.

		      \item Σχέσεις αποκλεισμού, οι οποίες υποδηλώνουν ξένα μεταξύ
		            τους έργα. Σε αυτήν την περίπτωση δεν είναι δυνατός ο διαμοιρασμός
		            γνώσης. Έτσι διατηρείται η ασφάλεια των πόρων και των πληροφοριών
		            ανάμεσα σε χρήστες ή επιχειρήσεις με ανταγωνιστικές σχέσεις.
	      \end{itemize}

	\item \textbf{Σχέσεις συνεργασίας ρόλων}: Περιγράφουν το πως συνδέονται οι
	      διάφοροι ρόλοι μιας εικονικής επιχείρησης και χωρίζονται σε:
	      \begin{itemize}
		      \item Συνεργασίες, όπου οι σχετιζόμενοι ρόλοι εκτελούν μια διεργασία
		            από κοινού και φέρουν τα ίδια δικαιώματα πρόσβασης σε γνώση για τη
		            διεργασία αυτή.

		      \item Σχέσεις εξάρτησης, όπου οι σχετιζόμενοι ρόλοι εκτελούν διαφορετικές
		            αλλά γύρω από το ίδιο αντικείμενο διεργασίες και το αποτέλεσμα μιας
		            διεργασίας αποτελεί μέρος μιας άλλης.

		      \item Σχέσεις ανεξαρτησίας, όπου οι σχετιζόμενοι ρόλοι εκτελούν
		            άσχετες μεταξύ τους διεργασίες και ο διαμοιρασμός γνώσης δεν
		            επιτρέπεται.
	      \end{itemize}

	\item \textbf{Σχέσεις γνώσης}: Οι σχέσεις γνώσης επιτρέπουν την σύνδεση μεταξύ
	      εννοιών και την σύνδεση εννοιών με λεπτομερείς περιγραφές, όπως ορίστηκε
	      στα επίπεδα αναπαράστασης της γνώσης. Οι σχέσεις που χρησιμοποιούνται εδώ
	      προέρχονται απευθείας από την γλώσσα \eng{OWL} και είναι οι εξής:
	      \begin{itemize}
		      \item εγκλεισμός ( $\sqsubseteq$ )
		      \item ισότητα ( $\approx$ )
		      \item σχέση μέρους (\eng{"partOf" relationship})
		      \item τομή ( $\sqcap$ )
		      \item ένωση ( $\sqcup$ )
		      \item συμπλήρωμα ( $\lnot$ )
	      \end{itemize}
\end{itemize}

Οι σχέσεις αυτές επιτρέπουν την δυναμική επέκταση της πρόσβασης σε
νέα γνώση, καθώς οι μεταβολές τους αντιστοιχούν σε μεταβολές των
δυνατοτήτων πρόσβασης ενός ρόλου.
Το χαρακτηριστικό
αυτό ονομάζεται \textbf{διάδοση εξουσιοδότησης} και αποτελεί ένα
από τα σημαντικότερα χαρακτηριστικά του μοντέλου διαχείρισης γνώσης
που παρουσιάζεται. Στα σχήματα \ref{fig:auth-propagation} και
\ref{fig:auth-propagation-2} φαίνεται πως η διάδοση εξουσιοδότησης
μπορεί να εφαρμοστεί σε υποκλάσεις και ισοδύναμες έννοιες μιας
οντολογίας. Οι μαύρες ακμές υποδεικνύουν τη γνώση στην οποία έχει
απευθείας πρόσβαση ένας ρόλος ενώ οι χρωματισμένες ακμές δείχνουν
πως η πρόσβαση επεκτείνεται έμμεσα σε νέες έννοιες.

\begin{figure}[hb]
	\centering
	\includegraphics[scale=0.4]{thesisfig/auth-propagation.eps}
	\caption{Διάδοση εξουσιοδότησης μέσω ισοδύναμων εννοιών}
	\label{fig:auth-propagation}
\end{figure}

\begin{figure}[hb]
	\centering
	\includegraphics[scale=0.4]{thesisfig/auth-propagation-2.eps}
	\caption{Διάδοση εξουσιοδότησης μέσω υποκλάσεων}
	\label{fig:auth-propagation-2}
\end{figure}

\subsection{Πολιτική Ελέγχου Πρόσβασης Γνώσης}

\quad Έχοντας δημιουργήσει μια κατάλληλη υποδομή για την οργάνωση και
την διαχείριση γνώσης μπορούμε πλέον να διαμορφώσουμε και το αντίστοιχο
πλαίσιο έκφρασης κανόνων εξουσιοδότησης ή αλλιώς
μια \emph{πολιτική ελέγχου πρόσβασης γνώσης}
(\eng{\textbf{KACP} - Knowledge Access Control Policy}).
Ουσιαστικά, πρόκειται για ένα σύνολο κανόνων με κοινή μορφή των
οποίων η ισχύς μεταβάλλεται δυναμικά ανάλογα με τις συνθήκες, όπως
για παράδειγμα η χρονική στιγμή στη διάρκεια ζωής ενός έργου ή μια
μεταβολή στις οντολογίες που συνθέτουν το επίπεδο εννοιών.

Μια \eng{KACP} καλύπτει τόσο την εικονική επιχείρηση συνολικά όσο
και τις επιμέρους επιχειρήσεις μέσα από διαφορετικά
αλλά συνδεδεμένα σύνολα κανόνων:

\begin{itemize}
	\item Πολιτική ελέγχου πρόσβασης εικονικής επιχείρησης
	      (\eng{\textbf{VEACP}- Virtual Enterprise Access Control Policy}):
	      Ένα σύνολο κανόνων που αφορά την πρόσβαση και τον
	      διαμοιρασμό συνολικά στο περιβάλλον της επιχείρησης.
	\item Πολιτικές ελέγχου πρόσβασης μελών
	      (\eng{\textbf{EMACPs} - Enterprise Members Access Control Policies}):
	      Σύνολα κανόνων που αφορούν το κάθε μέλος της εικονικής
	      επιχείρησης ξεχωριστά. Οι \eng{EMACPs} έπονται της
	      \eng{VEACP} και οφείλουν να μην έρχονται σε σύγκρουση με αυτή.
\end{itemize}

\begin{figure}[ht]
	\centering
	\includegraphics[scale=0.6]{thesisfig/kacp.eps}
	\caption{Διαχωρισμός \eng{VEACP/EMACPs}}
	\label{fig:kacp}
\end{figure}

Κάθε κανόνας που ανήκει σε μια \eng{KACP} έχει συγκεκριμένα
δομικά μέρη:

\begin{itemize}
	\item \textbf{Στόχος} (\inline{<Target/>}) :
	      το σύνολο των οντοτήτων που καλύπτει ο κανόνας.
	      Ένας στόχος χωρίζεται περαιτέρω στα εξής σύνολα:

	      \begin{itemize}
		      \item ένα σύνολο υποκειμένων (\inline{<SubjectSet/>}),
		            δηλαδή τα άτομα ή τις ομάδες ατόμων που αφορά
		      \item ένα σύνολο επιτρεπόμενων ενεργειών
		            (\inline{<ActionSet/>}),
		            όπως \eng{''read''} ή \eng{''write''}
		      \item το σύνολο των σχετικών με τον κανόνα εννοιών
		            (\inline{<KnowledgeSet/>})
		      \item  το περιβάλλον που συνθέτουν διάφορες παράμετροι
		            σχτικές με την εξουσιοδότηση (\inline{<Environment/>})
	      \end{itemize}
	\item \textbf{Όροι} (\inline{<Condition/>}): Ένα σύνολο από αναγκαίες
	      συνθήκες για την εφαρμογή του κανόνα.
	\item \textbf{Αποτέλεσμα} (\inline{<Effect/>}): Το αποτέλεσμα της
	      εφαρμογής του κανόνα όταν ικανοποιούνται οι αναγκαίες συνθήκες.
\end{itemize}

Στην περίπτωση που κάποιοι κανόνες πρέπει να εφαρμοστούν ταυτόχρονα
ένας αλγόριθμος συνδυασμού (\inline{<RuleCombiningAlgorithm/>})
προσφέρει τις εξής επιλογές:
\begin{itemize}
	\item επιτρέπει την παράκαμψη ενός κανόνα από κάποιον άλλο
	\item απαγορεύει κάθε παράκαμψη κανόνων
	\item επιτρέπει την εφαρμογή του πρώτου
	      σε χρονολογική σειρά κανόνα
\end{itemize}

Ένα παράδειγμα σύνθεσης μιας πολιτικής
ελέγχου πρόσβασης γνώσης βρίσκεται στο παράρτημα,
με θέμα την συναρμολόγηση ενός ποδηλάτου
και την κατασκευή των κατάλληλων εξαρτημάτων στο περιβάλλον μιας
εικονικής επιχείρησης.
